הכנסת התשע-עשרה
נוסח לא מתוקן
מושב שלישי
<פרוטוקול מס' 248>
מישיבת ועדת החוקה, חוק ומשפט
יום שלישי, י"א בחשון התשע"ה (04 בנובמבר 2014), שעה 10:00
<סדר היום:>
<תיקון טעות בחוק להעמקת גביית המסים והגברת האכיפה (תיקוני חקיקה) (מס' 2), התשע"ד-2014>
נכחו:
<חברי הוועדה:>
דוד רותם – היו"ר
אורי מקלב
<ייעוץ משפטי:>
אלעזר שטרן
<מנהל/ת הוועדה:>
דורית ואג
<רישום פרלמנטרי:>
ירון קוונשטוק
<תיקון טעות בחוק להעמקת גביית המסים והגברת האכיפה (תיקוני חקיקה) (מס' 2), התשע"ד-2014>
<היו"ר דוד רותם:>
אני פותח את הישיבה. נעסוק היום בתיקון טעות בחוק להעמקת גביית המסים והגברת האכיפה (תיקוני חקיקה) (מס' 2), התשע"ד-2014. כן, אדוני היועץ המשפטי.
<אלעזר שטרן:>
מדובר על תיקון טעות טכנית, שנפל בחוק שהוועדה אישרה, והמליאה אישרה בקריאה שנייה ושלישית. בגלל בלבול בין המספרים נכתבו פשוט מספרים לא נכונים של הסעיפים. במקום 194א נכתב בטעות 194ב, כשאין בעצם היום 194ב, הוא לא קיים. בקיצור, מדובר על ממש טעות קולמוס של המספרים, וההצעה היא שהוועדה תאשר את התיקון, שבמקום 194ב יהיה כתוב 194א.
<היו"ר דוד רותם:>
כבר קבענו שיש טעות.
<אורי מקלב:>
טעות לעולם חוזרת.
<היו"ר דוד רותם:>
כן, ואנחנו מבקשים לתקן את הטעות. מי בעד?
<אורי מקלב:>
מי שבעד לתקן טעות, אני ממש תומך בו.
הצבעה
בעד תיקון הטעות – פה אחד
תיקון הטעות נתקבל.
<דורית ואג:>
פה אחד.
<היו"ר דוד רותם:>
תודה רבה. פה אחד.
אני נועל את הישיבה. תודה רבה. הטעות תוקנה.
<הישיבה ננעלה בשעה 10:05.>
