הכנסת השש-עשרה									נוסח לא מתוקן
מושב שלישי
פרוטוקול מס'
מישיבת ועדת הכספים
שהתקיימה ביום שלישי, י"א באב התשס"ה - 16 באוגוסט 2005 - בשעה 10:30
סדר היום:	1. תקנות הדרכונים (תיקון), התשס"ה-2005
2. תקנות הכניסה לישראל (תיקון), התשס"ה-2005
נכחו:
חברי הוועדה:	יעקב ליצמן - היו"ר
אבשלום וילן
מיכאל גורלובסקי
איוב קרא
מיכאל רצון
מוזמנים:	אלי לוי, משרד הפנים
עו"ד נעמה אלבה, משרד הפנים
יועצת כלכלית:	   סמדר אלחנני
יועצת משפטית:	שגית אפיק
מנהל הוועדה:	טמיר כהן
רשמת פרלמנטרית:	הדס דויטש
תקנות הדרכונים (תיקון), התשס"ה-2005
היו”ר יעקב ליצמן:
שלום, אני מתכבד לפתוח את הישיבה.
נעמה אלבה:
יש כאן שתי בקשות. התיקונים המוצעים נוגעים דבר ראשון לקטין. כיום קטין עד גיל 17, שזה דבר אחד שאנו מבקשים להשוות, להשוות את זה, כלומר קטין יקבל דרכון עד גיל 18 כקטין ולא עד גיל 17.
היו”ר יעקב ליצמן:
מה זה משנה? אתם רוצים יותר כסף.
נעמה אלבה:
לא. מגיל 17 עד 18 קטין יקבל דרכון קטין, הוא ישלם 75 ₪ ולא 220 כבגיר. מהצד השני אנו מבקשים שלעניין קטין, תוקפו המרבי של דרכון שניתן לקטין יהיה לחמש שנים. כיום הדרכון ניתן לחמש שנים, אחרי חמש שנים בשלב הארכת הדרכון הקטין נדרש להביא תמונה חדשה, שמים אותה בעמוד הפנימי.
אלי לוי:
זו דרישה של ממשלת ישראל.
הכוונה היא שקטין עד גיל 18 יקבל דרכו לחמש שנים. היום קטין מגיל 14-18 בתקופות יותר קטנות מחמש שנים: 4, 3, 2, 1 בהתאם מ-14 עד 18. הגענו אתם לסיכום שדרכון לקטין עד גיל 18 יינתן לחמש שנים בלי הבדל, לכולם.
סמדר אלחנני:
בגיל 19 הוא ייסע עם דרכון של קטין?
אלי לוי:
כן.
נעמה אלבה:
יש גם סעיף 5א.
אלי לוי:
היום יש מקרים שמגיעים אזרחים לשד התעופה עם דרכון שלא תקף, ושם יש רק אפשרות להאריך תוקף דרכון, שזה על-פי התקנות שוועדת הכספים אישרה לפני כמה שנים, זה כרוך באגרה של 290 ש"ח. אך אם הוא רוצה דרכון חדש, ואי אפשר, כי עברו עשר שנים, והוא רוצה לקבל בנתב"ג דרכון תקף, אין אפשרות. יש אנשים שמוכנים לשלם יותר, רק שייתן להם פתרון בנתב"ג, העיקר לא לפספס את הטיסה.
היו”ר יעקב ליצמן:
מישהו בא ופג תוקף.
אלי לוי:
אם הוא צריך דרכון חדש, לא ערוכים לזה.
היו”ר יעקב ליצמן:
למה?
אלי לוי:
כי אז כל אדם יחכה לטיסה כדי לעשות את זה שם.
היו”ר יעקב ליצמן:
מי אמר לך? אני נגד. אני חושב שאדם רוצה בלי אפילו טובות. משרד הפנים בנתב"ג זה כמו משרד הפנים בשדרות. אדם רוצה לחכות לפני טיסה שעה וחצי לקבל דרכון, זכותו. אם הוא יאחר את הטיסה, זה על אחריותו.
אבשלום וילן:
אתם צריכים להקל דרכון, תעודת זהות. זה לא עונש. אני צריך לבוא אליכם לא כחבר כנסת, אלא כאזרח מהשורה, ובעשר דקות לקבל את זה, ולשלם את האגרה, ושלום על ישראל, ותפסיקו להערים קשיים. אם מישהו השתגע ורוצה לפני טיסה לעשות את כל הסידורים, שייהנה. אולי הייתי לוקח עוד 100 ₪ אגרה. לא 660 במקום 220. זה לא פרופורציונלי. הגיוני שבנתב"ג, פרט לשבת, שאפשר יהיה, עוד 100 ₪.
היו”ר יעקב ליצמן:
אני לא רואה סיבה שנתב"ג לא תהיה הנפקת דרכונים רגילה, כפי שיש בכל מקום בארץ. אתה אומר שאתה רוצה לקחת על זה טיפה יותר - אני חולק, אך כל כך הרבה כסף?
אלי לוי:
בזה שתסרבו רק תקשו על האזרחים. היום לא עושים דרכונים בנתב"ג. כדי לעשות דרכונים בנתב"ג, צריך בשביל זה כסף.
היו”ר יעקב ליצמן:
אבל 660 ₪ דרכון?
אלי לוי:
היום הארכת דרכון בלשכות בזמן היא בחינם. אם הוא עושה אותה פעולה בנתב"ג, זה כרוך באגרה של 290 ₪.
היו”ר יעקב ליצמן:
אני מציע לכם להתייעץ. יש פה כבר רוב נגד, או פה אחד נגד. אני מציע להקפיא.
סמדר אלחנני:
כתוב פה בכל מיני מקומות בדברי ההסבר שבמקרים מיוחדים יינתן פטור, אבל בתקנות זה לא רשום. למי ניתן שיקול הדעת, מה זה מקרה מיוחד? צריך להבהיר, באילו מקרים ותנאים.
שירות של מתן דרכון בשדה התעופה נועד למקרה שמישהו שביום שישי בצהרים הודיעו לו שהוא צריך לטוס להלוויה. אדם מסודר דואג שיהיה לו דרכון לפני שהוא בא לשדה התעופה. כדי להחזיק את השירות הזה בלוד יהיה צריך משמרות שבעה ימים בשבוע, 24 שעות ביממה. אם תינתן האפשרות הזו, ואנשים יגידו: אני אוציא את זה בשדה התעופה, זה לא יענה על הצורך האמיתי של אנשים שיש להם עוד חצי שעה טיסה יוצאת, אין להם דרכון, ההלוויה היום בערב, דברים כאלה קורים. צריך לתת שירות למקרי החירום האלה.
היו”ר יעקב ליצמן:
אני מציע שמקרים של פטור חריג - שיופיע בתקנות, למשל מישהו שצריך לצאת בגלל מחלה או משהו. שנית, מקסימום, אני מוכן לעלות עד 400 ₪. אם אתם רוצים, טוב. אם לא, אני מציע שתחשבו.
אלי לוי:
בתקנות הדרכונים יש סמכות למתן פטור, יש סמכות לשר הפנים שמוסמכים מנהלי לשכות וגם מנהל הלשכה בנתב"ג. בסעיף 6 בדברי ההסבר כתבתי: "במקרים חריגים כדוגמת... ניתן יהיה לפטור מהתוספת לאגרה".
נעמה אלבה:
תמיד יש מצבים נוספים, אז אין צורך שיהיה פירוט של שלושה דברים.
יעקב ליצמן:
שכנעת אותי בזה.
אבשלום וילן:
הוא אומר: לא בוער, כי בינתיים האזרחים סובלים.
היו”ר יעקב ליצמן:
עם חברי ועדת הכספים לא משחקים. בעזרת השם, ביום שני יש ועדת הכספים, תהיו מוכנים. עד 400 ₪ - תבואו. אם לא, לא.
אלי לוי:
אפשר 440? זה הולך בכפולות.
היו”ר יעקב ליצמן:
צריך סניף משרד הפנים בנתב"ג, סניף לכל השירותים. נתב"ג זה עיר כמו לוד, רמלה. זה ישרת כל מי שצריך. 24 שעות.
אלי לוי:
להאריך זה פעולה יותר פשוטה, לעשות דרכון חדש זה פעולה יותר מורכבת. בחודש יולי האחרון עשו בלשכות משרד הפנים 100,000 דרכונים. משרד הפנים בנתב"ג, עם כל כוח האדם שניתן לו במשמרות, לא יוכל לעשות 10,000 דרכונים בחודש, ואם כולם יידעו שיש שנתב"ג במחיר רגיל, כולם יגיעו לשם.
היו”ר יעקב ליצמן:
אני בא לנתב"ג וצריך דרכון חדש. ואז אני מסתכל בטיסה, ברור שאעשה את זה בבית. זה הסיכון שכל אדם לוקח. תבואו בשבוע הבא.
תקנות הכניסה לישראל (תיקון), התשס"ה-2005
נעמה אלבה:
לפי סעיף 11 לתקנות בתוספת, אדם ששהה באופן בלתי-חוקי ובא להסדיר את מעמדו בישראל, נגבתה ממנו אגרת שהות יתר על התקופה שבה הוא היה בלתי-חוקי.
היו”ר יעקב ליצמן:
יש הערות?
שגית אפיק:
זה נכנס לתוקף מהפרסום ברשומות?
נעמה אלבה:
כבר היום הפסיקו לגבות.
סמדר אלחנני:
אם מישהו שילם, ומשרד המשפטים אומר שזה לא חוקי, הוא יקבל חזרה את הכסף?
נעמה אלבה:
הנושא הזה מוסדר בתקנות, היתה סמכות לגבות את זה. לא יחזירו.
היו”ר יעקב ליצמן:
מי בעד? מי נגד? אושר פה אחד.
תודה רבה, הישיבה נעולה.
הישיבה ננעלה.
