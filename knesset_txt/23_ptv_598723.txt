הכנסת העשרים-ושלוש

מושב שני

פרוטוקול מס' 140

מישיבת ועדת העבודה, הרווחה והבריאות

יום חמישי, כ"ז באדר התשפ"א (11 במרץ 2021), שעה 11:30

סדר היום:

<< נושא >> הצעת הסכם בדבר מתן הטבות למובטלים החוזרים למעגל התעסוקה <<
נושא >>

נכחו:

חברי הוועדה:

חיים כץ – היו"ר

משה אבוטבול

אוסאמה סעדי

חוה אתי עטייה

חברי הכנסת:

ענת כנפו

מוזמנים:

  ------------------------------------------------------------------------
  גלעד גושר         –    עו"ד בלשכה המשפטית, משרד האוצר
  ----------------- ---- -------------------------------------------------
  איציק דניאל       –    רכז תעסוקה באגף תקציבים, משרד האוצר

  מאיר שפיגלר       –    המנהל הכללי, המוסד לביטוח לאומי

  שלומי מור         –    סגן בכיר ליועמ"ש, המוסד לביטוח לאומי
  ------------------------------------------------------------------------

משתתפים באמצעים מקוונים:

עו"ד טלי ארפי - סגנית בכירה ליועץ המשפטי, משרד האוצר

עו"ד הדיל יונס - משרד המשפטים

מיכל וקסמן חילי - ראש אגף עבודה, התאחדות התעשיינים

ייעוץ משפטי:

שמרית שקד גיטלין

מנהלת הוועדה:

ענת כהן שמואל

רישום פרלמנטרי:

תמר פוליבוי

<< נושא >> הצעת הסכם בדבר מתן הטבות למובטלים החוזרים למעגל התעסוקה <<
נושא >>

<< יור >> היו"ר חיים כץ: << יור >>

בוקר טוב, דיון שני הבוקר – עדיין יום חמישי בשבוע, ה-11 במרץ 2021, כ"ז
באדר התשפ"א. אני מתכבד לפתוח את ישיבת ועדת העבודה והרווחה. הנושא – הצעת
הסכם בדבר מתן הטבות למובטלים, החוזרים למעגל התעסוקה.

יש פה נציג מהביטוח הלאומי? אדוני מנכ"ל הביטוח הלאומי, מר מאיר שפיגלר,
הצג לנו בבקשה את הדברים.

<< אורח >> מאיר שפיגלר: << אורח >>

לגבי ההסכם להחזרת עובדים בשכר נמוך לשוק העבודה - -

<< יור >> היו"ר חיים כץ: << יור >>

אני מבין שאתה בא לפה רק להתייעצות.

<< אורח >> מאיר שפיגלר: << אורח >>

כן, זה מה שאני מחויב לעשות.

- - יש הסכם שגובש עם אגף התקציבים, אני מציין כבר עכשיו שהוא ממש לא
לשביעות רצוני. אני אומר את זה בצורה ברורה ומפורשת.

<< יור >> היו"ר חיים כץ: << יור >>

אז למה אתה - - -

<< דובר_המשך >> מאיר שפיגלר: << דובר_המשך >>

למה? משום שהוא מסורבל, קשה להבין אותו, קשה להסביר אותו לאנשים, ואני חושב
שהוא יפגע בתמרוץ של האנשים לעזוב את המצב שבו הם נמצאים כעת ולחזור לשוק
העבודה.

עכשיו אתה שואל אותי לגבי ההסכם?

<< דובר >> אוסאמה סעדי (תע"ל – התנועה הערבית להתחדשות): << דובר >>

האמת שגם אנחנו לא מבינים. חיים, תסביר לנו בערבית לאט לאט שנבין את
ההסכם...

<< יור >> היו"ר חיים כץ: << יור >>

ביידיש אני אסביר לך אותו, אתה תבין את ההסכם...

איציק דניאל מאגף התקציבים, אני מבין שיש לכם מגמה ללכת בלי, להרגיש עם; או
ללכת עם, להרגיש בלי. לא יודע, אתם עושים הסכמים כדי לא ליישם אותם. במקום
לעשות משהו פשוט, שאפשר ליישם אותו, מתוך כוונות טובות – או שאתם מתוחכמים
מדי, בטח כולכם גמרתם בהצטיינות את האוניברסיטה, אתה גמרת בהצטיינות?
בוודאי, אחרת לא היו מקבלים אותך. מרוב שאתם מתוחכמים, אי-אפשר ליישם, כי
אישרנו הסכם ישן בנובמבר – כמה יישמו אותו? אפס, למה אפס?

<< אורח >> איציק דניאל: << אורח >>

שאני אסביר למה אפס?

<< אורח >> מאיר שפיגלר: << אורח >>

כמה פוטנציאליים יהיו? מתוך 339,000 פוטנציאליים שעמדו על הפרק, יש לנו
כ-20,000, ומתוכם אנחנו מאמינים, שאלה שיעמדו בתנאי הסף הם בסדר גודל - - -

<< יור >> היו"ר חיים כץ: << יור >>

לא, כמה מההסכם של נובמבר חזרו? כמה שובצו עד היום?

<< דובר_המשך >> מאיר שפיגלר: << דובר_המשך >>

אני אומר שמתוך 339,000 פוטנציאליים שעמדו על הפרק, כ-20,000 עומדים בשני
תנאי הסף הבסיסיים. עכשיו צריך לבדוק, אם הם מקבלים פחות מהשכר שהיה להם
לפני כן. זה אומר שבפועל כנראה זכאים יהיו פחות.

<< יור >> היו"ר חיים כץ: << יור >>

כמה מימשו את זה?

<< דובר_המשך >> מאיר שפיגלר: << דובר_המשך >>

אנחנו מעריכים שיממשו את זה סדר גודל של 15,000.

<< יור >> היו"ר חיים כץ: << יור >>

כמה מימשו עד היום?

<< אורח >> מאיר שפיגלר: << אורח >>

אני אומר עוד פעם, אנחנו לא יכולים לדעת – מדוע?

<< אורח >> איציק דניאל: << אורח >>

אני אעזור לו.

<< אורח >> מאיר שפיגלר: << אורח >>

אל תעזור לי. לא יכולנו לדעת בוודאות מסיבה נורא פשוטה, כי הם עכשיו
מזרימים את תלושי השכר שלהם, השכר שהם חזרו לעבודה. במקסימום זה סדר גודל
של 20,000.

<< יור >> היו"ר חיים כץ: << יור >>

ואתה אומר שמתוך ה-20,000 זה 6%, נכון? אז זה יהיה פחות.

<< אורח >> איציק דניאל: << אורח >>

אדוני היושב-ראש, ברשותך, אני רק אציין עוד שני דברים חשובים. אחד, כמו
שמאיר אמר, מערכת המחשוב יחסית מורכבת והיה צריך להתקין אותה בביטוח
הלאומי, אז האפשרות להגיש בקשות נפתחה בשלב קצת יותר מאוחר, ולכן אולי חלק
גדול מהאנשים לא יכלו לממש.

שניים, חשוב לזכור, היה סגר. בסמוך ולאחר החתימה על ההסכם, המדינה יצאה
לסגר שלישי ולא חזרו לשוק העבודה.

<< אורח >> מאיר שפיגלר: << אורח >>

בוא נדבר על תאריכים. התכנית התחילה באחד בנובמבר; הסגר התחיל ב-27 לדצמבר.
למיטב ידיעתי זה כמעט חודשיים ימים, וזה לא היה בסמוך לסגר.

המערכת שלנו בשלב הראשוני לא נדרשה בכלל לקבל את תלושי השכר; הפוטנציאל זה
על בסיס מידעים שיש לנו, אנחנו יודעים את המידעים האלה לבד, באמצעות מאגרי
המידע שיש לנו.

אגב, עוד דבר, אנשים לא מבינים את זה, אני אומר לך, זה קשה להסביר. אנחנו
מתקשים להבין את זה, תאר לך מה קורה לאדם מן היישוב. גם איציק דניאל יאמר,
שהמערכת מסורבלת, זה קשה מאוד. אתמול שוחחתי אתו בבוקר, והוא אמר: אני לא
מבין איך הביטוח הלאומי מתמודד עם הדברים האלה.

<< יור >> היו"ר חיים כץ: << יור >>

מה שהוא אמר לך בטלפון באופן אישי, הוא לא יגיד פה לפרוטוקול ואל תבקש
ממנו.

<< אורח >> איציק דניאל: << אורח >>

לא, אני יכול להגיד את אותו דבר גם פה, אדוני היושב-ראש. אין מחלוקת בין מה
שאמרתי אתמול למאיר בטלפון לבין מה שאני אגיד עכשיו בדיון בוועדה. רק כן
חשוב להגיד משהו אחד והוא בסיסי, בסוף זה הסכם, כמו שאמרת, בין הממשלה לבין
הביטוח הלאומי. מנכ"ל הביטוח הלאומי חושב שההסכם לא טוב? הוא רשאי לא לחתום
עליו. שוב, אנחנו פה בסך הכול להוציא הסכם. להבנתנו, הגענו לפה לוועדה אחרי
הסכמה ביחד עם הביטוח הלאומי, גורמי המשפט כמובן והגורמים המקצועיים. ככל
שעכשיו ההסכם הזה לא מקובל על ידי הביטוח הלאומי - - -

<< יור >> היו"ר חיים כץ: << יור >>

כמה זמן אתה באוצר?

<< אורח >> איציק דניאל: << אורח >>

חמש שנים.

<< יור >> היו"ר חיים כץ: << יור >>

כמה זמן יש לך עוד להיות במילואים, עד שתלך לשוק הפרטי ותבוא עם הרזומה
שהיית באוצר? כמה זמן?

<< דובר_המשך >> איציק דניאל: << דובר_המשך >>

אתה רוצה לפתוח את זה? זה לא נראה לי הנושא.

<< יור >> היו"ר חיים כץ: << יור >>

כן, בוא נפתח את זה, כי אתה צריך לעבור את הקדנציה. אתה צריך לעבור את
הקדנציה. אתה צריך להגיד כמה חסכתי.

<< אורח >> איציק דניאל: << אורח >>

אני לא חושב שזאת פונקציית המטרה. אדוני היושב-ראש, פה זה ממש לא - - -

<< יור >> היו"ר חיים כץ: << יור >>

אם אני עסק פרטי ומקבל דיבידנדים על כל אחד שאני מחזיר לעבודה, אני עושה
הסכם כמו שאני עושה הסכמים, וכל ההסכמים שאני עושה – אין מחלוקת, אין פרנסה
לעורכי דין, אין פרשנות, כותב בעברית הכי פשוטה, הכי פשוטה, הכול ברור, אין
מחלוקת, אין פרנסה לעורכי דין, לא צריך אותם. צריך לעשות הסכם, זאת אומרת:
אם אנחנו עשינו הסכם, שהיה לנו פוטנציאל ל-339,000 איש ולא הגענו ל-2%,
ואלה נכשלנו. זאת אומרת – מה שאני הולך להגיד לא נכון לגביך, אז אני לא
רוצה להגיד, אחרת הייתי אומר – השחתת את זמננו, ישבנו פה בדיונים, העברנו
את הזמן, קיבלנו משכורת באוונטה, אבל אתה אומר שהיינו מקבלים אותה גם ככה,
גם אם לא היינו עושים, ודפקת את המערכת. דפקת את המערכת, אבל חסכת כסף, או
לא חסכת כסף.

<< דובר >> אוסאמה סעדי (תע"ל – התנועה הערבית להתחדשות): << דובר >>

אדוני היושב-ראש, אפשר לדעת מה ההסכם? מה הבעיה?

<< יור >> היו"ר חיים כץ: << יור >>

הם לא יודעים מה ההסכם.

<< אורח >> איציק דניאל: << אורח >>

אנחנו נסביר, אנחנו יודעים מצוין ונסביר.

<< דובר >> אוסאמה סעדי (תע"ל – התנועה הערבית להתחדשות): << דובר >>

אתה אומר שזה בין האוצר לבין הביטוח הלאומי, אבל מאיר צודק, העובדים צריכים
לדעת.

<< יור >> היו"ר חיים כץ: << יור >>

מה אומר הביטוח הלאומי? לפי מה שהבנתי, אני בקושי מבין, כי הוא הקדיש לי –
ואלה, אולי 40 שניות, בסדר? לא אתה, המנכ"ל הקדיש לי. הוא אמר: אנחנו רוצים
עכשיו ללכת למתווה – זה נוגע להחזרת עובדים לעבודה. היום אדם מקבל חל"ת
70%. לא מבין איזה נזק הוא עושה לעצמו, למה הוא עושה לעצמו נזק? כי הוא
יוצא לחופשה ללא תשלום, הוא מנתק ולא צובר שום תנאי סוציאלי, שום דבר. זאת
אומרת, הפנסיה שלו נפגעת, אם יש לו קרן השתלמות – היא נפגעת, החסכונות,
הרצף הביטוחי.

אבל בא מנכ"ל הביטוח הלאומי ושר האוצר, שרוצים להחזיר לעבודה ואומרים:
ואלה, בואו ניתן סיבה לאנשים לעבוד. מה זאת סיבה לאנשים לעבוד? כל מי שחוזר
היום לעבודה, מקבל – בחודש הראשון מקבל גם את המשכורת וגם את דמי החל"ת
ביחד; בחודש השני מקבל את המשכורת ו-X אחוזים מהחל"ת; בחודש השלישי מקבל את
המשכורת ו-X אחוזים מהחל"ת; בחודש הרביעי מקבל את המשכורת וגם את החל"ת.

מה קרה? קודם כל הוא חזר לעבודה. על החודשיים באמצע שהוא קיבל X אחוזים,
האוצר כבר הרוויח כסף, האוצר שילם פחות, אותו עובד כבר הפריש גם מס הכנסה.
האוצר שילם במתווה של כניסה לעבודה מהחודש החמישי, העובד גמר לקבל את
החל"ת, נגמר, אבל הוא קיבל למעשה שתי משכורות וחצי באמצע, במשך ארבעה
חודשים. אכבר תכנית.

<< אורח >> איציק דניאל: << אורח >>

אדוני היושב-ראש, נשמע מהדברים שלך ששכר כשלעצמו לא מספיק כדי לחזור,
המדינה כאילו צריכה לבוא ולתת לאותו אדם את מלוא דמי האבטלה, כי שכר
כשלעצמו לא מספיק. אפילו מקרה שאדם מרוויח יותר ממה - - -

<< יור >> היו"ר חיים כץ: << יור >>

מי אדוני? מי אתה?

<< אורח >> איציק דניאל: << אורח >>

נציג משרד האוצר.

<< יור >> היו"ר חיים כץ: << יור >>

אני לא זוכר שקיבלת רשות דיבור, אתה לא יכול להתפרץ פה ולהתפרע, גם אם אתה
ממשרד האוצר. לא יכול. לא נשמע מדבריי כלום.

אדם צריך לקום בבוקר וללכת לעבוד, כי הוא צריך להתפרנס והמשפחה שלו צריכה
לראות שהוא הולך לעבוד, כי אלה הערכים שהוא נותן לילדים שלו, זה נשמע
מדבריי, וזאת התיאוריה שלי לכל החיים. לא משנה איזו עבודה, היא לא מביישת
את האנשים. אדם צריך לקום וללכת לעבוד, זה נשמע מדבריי.

אבל אתם במתווה של החל"ת יצרתם מצב, בגלל מערכת המיסוי במדינת ישראל,
שלאנשים נדמה, בעיקר לדור הצעיר, שעדיף להם החל"ת, כי אם ההבדל הוא 1,000,
1,500 שקל - -

<< דובר >> ענת כנפו (יש עתיד-תל"ם): << דובר >>

- - הם יעבדו בשחור - - -

<< יור >> היו"ר חיים כץ: << יור >>

לא יעבדו בשחור, כולם אנשי חוק, לא עובדים בשחור. הם יגידו: בשביל 1,000,
1,500 שקל, אני יכול לישון, לשבת עם הילדים שלי, כי הם צעירים, אין שנת
לימודים, אני אשלים להם את מה שהם לא מצליחים בזום, אני אחנך אותם ב-1,000
שקל לחודש.

<< דובר >> אוסאמה סעדי (תע"ל – התנועה הערבית להתחדשות): << דובר >>

חוסך מורה פרטי.

<< יור >> היו"ר חיים כץ: << יור >>

נכון, לא רוצה לחזור, לא עובד בשחור.

אתם צרי אופקים, אתם מסתכלים ואומרים: מה אני ארוויח בקטן?

תחשוב בגדול, אבא שלי עליו השלום אמר: תהיה לארג' בכסף קטן, תרוויח בגדול.

<< אורח >> איציק דניאל: << אורח >>

זה כסף קטן?

<< יור >> היו"ר חיים כץ: << יור >>

כן, זה כסף קטן למדינה, לגוף שנותן 100 מיליארד - - -

<< דובר_המשך >> איציק דניאל: << דובר_המשך >>

אני יכול להתייחס?

<< יור >> היו"ר חיים כץ: << יור >>

אחר כך אני אתן לך רשות דיבור. אתה לא צריך לבקש, כי אני אתן לך. אבא שלי
אמר: מי שחוסך בקטן, מרוויח בגדול. כל מה שקרה עם הקורונה – וזה לא באשמת
אף אחד מאתנו, שגרם לאבטלה ולחוסר לימוד וכן הלאה וכן הלאה – זה שנקלענו
למצב שאנחנו צריכים לראות איך אנחנו ממזערים נזקים, ולא רק במשכורת, ולא רק
בכסף, כי לכל מה שקורה יש השלכות עתידיות, שאתה לא מודד עכשיו. זה כבר אחרי
שאתה גמרת את המילואים, אתה כבר בשוק הפרטי, כבר לא מעניין אותך, אתה חסכת
כבר את מה שחסכת, הכול בסדר.

לכן, אם אנחנו באנו לפה ביום חמישי במקום לעסוק בבחירות ואולי להיבחר
ולהמשיך לשרת את העם, אנחנו רוצים שההסכם יהיה הסכם והתוצאה תהיה תוצאה.

<< דובר_המשך >> איציק דניאל: << דובר_המשך >>

אבל אני יכול להתייחס קודם כל?

<< יור >> היו"ר חיים כץ: << יור >>

אתה תתייחס אחר כך. עכשיו אתה תעבור שלב, אתה התפרצת, תעבור שלב.

אדוני, כשאתה אומר שההסכם לא טוב, הייתי מציע לך להיכנס איתם לדיונים
בגיבוי שר האוצר ולהביא כמה הצעות, כי אתה בא להתייעץ. במקום לבוא להתייעץ
על מתווה אחד, תביא כמה מתווים, תתייעץ על כמה מתווים, תקבל אישור לכמה
מתווים ותשב מול האוצר ותעשה את המתווה שיהיה הכי פשוט, הכי קל שיוכלו לממש
אותו, ויפה שעה אחת קודם, כי אנחנו רוצים שאנשים יבואו לעבודה.

<< אורח >> מאיר שפיגלר: << אורח >>

תראה מה זה כוחה של מילה, ואני לא רוצה חס וחלילה להתייחס לגופו של אדם,
אלא לגופו של עניין. אמר איציק: מה, ואנשים שיחזרו לעבודה באותו שכר זה לא
טוב? הוא רק שכח שבמציאות זה לא כך, אנשים לא חוזרים לאותו מצב. יש, אבל
חלק ניכר מהם – לא. הם חוזרים בתנאים פחותים מאלה שהיו להם בעבר, לא למשרה
מלאה, אלא למשרות חלקיות. איפה זה ואיפה זה? ואנחנו יודעים את זה, אנחנו
נמצאים בשטח, אנחנו רואים את האנשים, מסתובבים.

<< יור >> היו"ר חיים כץ: << יור >>

אמר הגאון מווילנה, ראש הממשלה השמן והרזה. הוא השמן במגזר הציבורי, גם אני
בשמנים, גם אני, אני מדבר גם עליך, גם עלי וגם על אלה שיושבים בצד הזה,
המשכורת שלנו מסודרת, ואמרתי בהתחלה שאנחנו מקבלים אותה גם אם אנחנו לא
באים. אנחנו צריכים להראות נוכחות, גם אם אנחנו לא עובדים.

אותו אחד, שבאנו לפה כדי לנסות לשפר את איכות החיים שלו, איציק – המשכורת
שלו לא מסודרת, והמשרה שלו לא מלאה, והוא לא עובד במשרד האוצר, והוא מקבל
יותר ממשרד הרווחה. את זה אני גם לא מבין, למה פקיד במשרד האוצר צריך
להרוויח יותר מפקיד במשרד הרווחה? למה? למה? הוא לא גמר בהצטיינות?

<< אורח >> מאיר שפיגלר: << אורח >>

- - - מי שחוזר באותו שכר לעבודה, בעיקרון לא מקבל כלום. גם את זה צריך
להגיד. גם בתכנית הנוכחית הוא לא מקבל כלום.

<< יור >> היו"ר חיים כץ: << יור >>

למה?

<< אורח >> מאיר שפיגלר: << אורח >>

אז אם אומרים דברים לוועדה, שהדברים יהיו ברורים, ולא ערטילאיים.

<< יור >> היו"ר חיים כץ: << יור >>

למה? לא הבנתי את התכנית.

<< דובר >> אוסאמה סעדי (תע"ל – התנועה הערבית להתחדשות): << דובר >>

באמת שאנחנו לא מבינים. תסבירו לנו את התכנית.

<< יור >> היו"ר חיים כץ: << יור >>

אז אני לא מבין את התכנית, תסביר את התכנית.

<< דובר >> משה אבוטבול (ש"ס): << דובר >>

אדוני היושב-ראש, אני רק רוצה להזכיר לך שראש הממשלה אמר שהוא צאצא לגאון
מווילנה.

<< יור >> היו"ר חיים כץ: << יור >>

אמרתי את זה.

<< דובר >> משה אבוטבול (ש"ס): << דובר >>

לא, הזכרת את זה?

<< יור >> היו"ר חיים כץ: << יור >>

בוודאי.

<< דובר >> משה אבוטבול (ש"ס): << דובר >>

וגם הוא אמר שלפי בחינת הרוב שלו, הוא גם ספרדי, אז אני לא יודע איך זה
מסתדר.

<< יור >> היו"ר חיים כץ: << יור >>

לא, את זה לא אמרתי. זה אני, אני ספרדי...

<< אורח >> מאיר שפיגלר: << אורח >>

אני בפתיח של דבריי אמרתי את דעתנו המקצועית. בפועל אנחנו גם יודעים,
שאנחנו לא נמצאים לבד, ואנחנו מחויבים לדין ודברים עם גורמים נוספים, במקרה
הזה עם משרד האוצר.

<< יור >> היו"ר חיים כץ: << יור >>

תסביר את ההסכם.

<< דובר >> אוסאמה סעדי (תע"ל – התנועה הערבית להתחדשות): << דובר >>

תסבירו לנו את ההסכם, אנחנו כבר חצי שעה בלי כלום.

<< אורח >> מאיר שפיגלר: << אורח >>

לכן אני קודם כל ציינתי, כי כואב לי, אז רציתי להגיד את הדבר בהתחלה. לגופו
של עניין, נכון, ההסכם הזה התגבש עם אנשי משרד האוצר, כשדעתנו הייתה שונה,
ובסוף הגענו לאיזה משהו, שזה מה שמונח כרגע לפתחה של הוועדה.

<< דובר >> אוסאמה סעדי (תע"ל – התנועה הערבית להתחדשות): << דובר >>

מה זה?

<< אורח >> מאיר שפיגלר: << אורח >>

מותר להסביר? אני אסביר, בבקשה. יש שני תנאי סף שצריכים לעמוד בהם: הראשון,
שבסך הכול מה-1 במרץ שנה שעברה ועד נכון להיום בהסכם הזה, ה-31 בינואר שנה
זו, האדם צריך לצבור או 75 ימים של קבלת דמי אבטלה, או 130 ימים. חוץ מזה,
הוא צריך לצבור חוסר תעסוקה מלא במשך – או 75 ימים החל מה-18 באוגוסט ועד
ה-1 בנובמבר; או 75 ימים אחורה, מה-31 בינואר אחורה; או 130 יום. אתם כבר
מתחילים להבין מה הולך כאן.

אם אתה נמצא במסגרת ה-75 יום, אתה זכאי לקבל מענק במשך ארבעה חודשים מהרגע
שחזרת לעבודה, שהוא השכר שאתה מקבל כשאתה חוזר לעבודה, פלוס חלק מדמי
האבטלה, בהתאם לגובה הפגיעה שלך בשכר. כלומר, אם בעבר הרווחת X, חזרת עכשיו
לעבודה בחלקיות משרה, או אפילו במשרה מלאה ואתה לא מקבל את אותו שכר – ואני
אומר לכם שזה גם מה שקורה, מורידים בשכר, חזרת לעבודה ואתה מקבל פחות.

<< דובר >> אוסאמה סעדי (תע"ל – התנועה הערבית להתחדשות): << דובר >>

אבל אי אפשר להוריד בשכר.

<< אורח >> מאיר שפיגלר: << אורח >>

מה הבעיה? אתה חוזר לאדם, הוא אומר לך: אתה רוצה לחזור? אין בעיה, בעבר
קיבלת 10,000 שקל? אני מחזיר אותך לעבודה ב-8,000.

<< יור >> היו"ר חיים כץ: << יור >>

אבל אז אתה צריך לשלם לי פיצויים.

<< דובר_המשך >> מאיר שפיגלר: << דובר_המשך >>

נכון, אם הוא מפוטר, אבל אנחנו לא רוצים שהוא יפוטר, אנחנו רוצים שהוא
יחזור לעבודה.

<< יור >> היו"ר חיים כץ: << יור >>

לצורך העניין הוא פיטר אותי, כי הוא הרע לי את תנאי העבודה.

<< אורח >> מאיר שפיגלר: << אורח >>

נכון, ואני כבר אומר לך, כבוד היושב-ראש, גם יפטרו אנשים; אגב, אנחנו
יודעים את זה מהעבר, לא בעתיד, אנחנו יודעים את זה כבר מהעבר. אם נפגעת,
בין מה שקיבלת בעבר לבין מה שאתה מקבל כעת, נניח ב-20%, קיבלת סתם לדוגמה
10,000 ועכשיו אתה מקבל 8,000, הפגיעה היא של 2,000 מ-10,000 שזה 20% - אז
המענק שלך הוא 20% מגובה דמי האבטלה.

<< יור >> היו"ר חיים כץ: << יור >>

זה בחודשיים.

<< דובר_המשך >> מאיר שפיגלר: << דובר_המשך >>

ארבעה חודשים. כבוד היושב-ראש, תן לי, תאמין לי, אני חי את זה.

<< דובר >> אוסאמה סעדי (תע"ל – התנועה הערבית להתחדשות): << דובר >>

חיים, זה לא מה שאמרת.

<< יור >> היו"ר חיים כץ: << יור >>

נכון, כנראה הוא מסביר טוב ואני לא מבין. אם אני לא מבין, אני צריך להבין.
אם הרווחתי X או ה-X שווה 5,000 שקל, חזרתי לעבודה ואני מקבל 5,000 שקל, מה
קורה? אני לא מקבל כלום? לא חוזר. לא חוזר. אתה מביא אותנו לזה? לא חוזר,
מושך עד היום האחרון כדי ללמד את הילד חשבון, כי הוא לא מסתדר בזום.

<< דובר >> אוסאמה סעדי (תע"ל – התנועה הערבית להתחדשות): << דובר >>

הוא ימשיך עד יוני.

<< יור >> היו"ר חיים כץ: << יור >>

לא חוזר, ברכה לבטלה. ברכה לבטלה. לא הסברת לי טוב, או הסברת טוב ואני לא
הבנתי.

<< אורח >> איציק דניאל: << אורח >>

נגיד עכשיו מה ההסכם שמונח לפניכם, תיאר אותו מצוין מנכ"ל הביטוח הלאומי.
ההסכם הזה מאפשר לנו חזרה למודל של חל"ת גמיש; במקום היום אדם שמובטל ויכול
לקבל אבטלה, כלומר לקבל אפס עבודה ו-100% אבטלה, או שהוא יכול לעבוד ולקבל
אפס אבטלה ו-100% עבודה. המודל הזה מאפשר לו גמישות. אתה נפגעת בשכר ב-50%,
תקבל 50% מדמי האבטלה; נפגעת ב-20%? תקבל 20% מדמי האבטלה. זה המודל הגמיש,
שכולם פה רוצים.

<< דובר >> אוסאמה סעדי (תע"ל – התנועה הערבית להתחדשות): << דובר >>

אבל אין כאן שום עידוד לחזור לעבודה, איפה העידוד?

<< יור >> היו"ר חיים כץ: << יור >>

נו, זה לא מעניין...

<< דובר >> אוסאמה סעדי (תע"ל – התנועה הערבית להתחדשות): << דובר >>

איפה התמריץ?

<< יור >> היו"ר חיים כץ: << יור >>

נו, זה לא מעניין אותם...

<< אורח >> איציק דניאל: << אורח >>

אני רק אגיד את המודל ואני אגיד לך איפה התמריץ בנקודה הזאת. המודל הזה הוא
בדיוק המודל הגמיש. אופן החישוב של המענק, כמו שתיאר אותו מנכ"ל הביטוח
הלאומי, המנגנון הזה למעשה מבטיח בוודאות מהשקל הראשון, מיום העבודה, משעת
העבודה הראשונה שאדם עובד, שהוא ירוויח הכנסה, גבוהה יותר מדמי האבטלה שלו.

<< יור >> היו"ר חיים כץ: << יור >>

תחזור עוד פעם.

<< אורח >> איציק דניאל: << אורח >>

אני אומר שוב, הלכת לעבוד יום אחד באותו החודש, בהגדרה ההכנסה שתראה, השכר
מהעבודה והמענק שתקבל, יביאו אותך לסכום גבוה יותר מדמי האבטלה מהיום
הראשון. זאת אומרת, אנחנו אומרים לאנשים: לכו לעבוד, אל תפחדו. למי המענק
הזה נועד? המענק הזה נועד לאותם עובדים שאין להם ודאות. אתה עובד במסעדה,
אתה עובד בחנות בגדים, אתה לא יודע כמה משמרות תקבל, מחר עיר אדומה, עיר
כתומה, אין ודאות – המענק הזה - - -

<< יור >> היו"ר חיים כץ: << יור >>

כדי שאני אבין, אין לי תואר בהצטיינות באוניברסיטה, אתה צריך להסביר לי
לאט. ואלה, בסוף החודש אני ארוויח יותר ממה שהרווחתי? האם ההכנסה תהיה יותר
גבוהה?

<< דובר_המשך >> איציק דניאל: << דובר_המשך >>

אני אגיד לך בדיוק מה יהיה גבוה ממה, ההכנסה שלך – שזה אומר שכר מעבודה
ועוד מענק – בהגדרה יהיו יותר גבוהים רק מדמי אבטלה.

<< יור >> היו"ר חיים כץ: << יור >>

מאה אחוז, הבנתי אותך, נשאר בבית.

<< דובר >> אוסאמה סעדי (תע"ל – התנועה הערבית להתחדשות): << דובר >>

אבל הוא עובד, הולך לעבודה.

<< אורח >> איציק דניאל: << אורח >>

זה מה שאני אומר, הוא יקבל יותר, בגלל שהוא עובד.

<< יור >> היו"ר חיים כץ: << יור >>

איציק, מאחר שזאת התייעצות, אתם תקבלו את ההתייעצות. אתם מחרטטים.

<< אורח >> איציק דניאל: << אורח >>

ממש לא.

<< יור >> היו"ר חיים כץ: << יור >>

תקשיב טוב, בשורה הבאה לא יחזרו האנשים. יחזרו, כשייגמר החל"ת, רק תמחא
כפיים לעצמך, הצלחת לטמטם את המערכת הלאה.

<< דובר_המשך >> איציק דניאל: << דובר_המשך >>

אדוני היושב-ראש, אני אתייחס גם לזה. קודם כל רק חשוב להבין מה ההסכם שמובא
בפניכם היום, כדי שתבינו מה קורה פה. הרבה זמן ביקשו מאתנו מודל גמיש,
שייתן לאנשים אפשרות לחזור ולקבל חלק מדמי האבטלה. כבר בנובמבר בהסכם
שהוועדה הזאת אישרה, וזה מה שמונח לפניכם, העתק הדבק של אותו הסכם, זה מה
שאושר בזמנו. לא סיימתי, אדוני היושב-ראש.

<< יור >> היו"ר חיים כץ: << יור >>

אני רוצה להבין אותך, אני רוצה שתסביר לי, מתי השתחררת מהצבא?

<< דובר_המשך >> איציק דניאל: << דובר_המשך >>

ב-2009.

<< יור >> היו"ר חיים כץ: << יור >>

הלכת ללימודים. מאז הלימודים אתה עובד באוצר.

<< אורח >> איציק דניאל: << אורח >>

לא בדיוק.

<< יור >> היו"ר חיים כץ: << יור >>

עבדת בעוד מקום אחד קטן פרק זמן קצר.

<< דובר_המשך >> איציק דניאל: << דובר_המשך >>

שניים, ארבע שנים.

<< יור >> היו"ר חיים כץ: << יור >>

קצר. ואלה, אתה לא יודע איך השוק עובד. מה שאתה לומד באוניברסיטה זה לא בית
הספר של החיים. החיים מתנהלים אחרת לגמרי. אתה חי בוואקום – אין השפעה של
שמש, של רוח, של גשם, כלום. אתה עובד במעגל סגור, יושב במשרד שלך, מתכנן את
החיים. ואלה, כשאתה הולך למכולת, אתה משלם על המוצרים לא על פי החשבון
שעשית בבית. אין לך קצה קצה קצהו של ניסיון בחיים – לא יבואו לעבוד.

<< אורח >> איציק דניאל: << אורח >>

אני רק אסיים.

<< יור >> היו"ר חיים כץ: << יור >>

סיים מה שאתה רוצה, כי אלה דברים בטלים.

<< אורח >> איציק דניאל: << אורח >>

בנוסף למה שאמרתי שההסכם הזה נותן – מודל גמיש שמאפשר לאנשים שנפגעו בהכנסה
שלהם לקבל חלק מדמי האבטלה בדיוק בשיעור שבו הם נפגעו, זה ההסכם הזה למשך
ארבעה חודשים. ההסכם הזה נותן, כפי שתיאר מנכ"ל הביטוח הלאומי, לאותם אנשים
שנפגעו יותר בחמישה חודשים שהיו מחוץ לשוק העבודה, 1,500 שקלים בחודש
הראשון ובחודש הרביעי. חשוב להגיד שהמודל שתיאר פה בהתחלה מנכ"ל הביטוח
הלאומי - - -

<< דובר >> אוסאמה סעדי (תע"ל – התנועה הערבית להתחדשות): << דובר >>

זה 1,500, אם - -

<< אורח >> איציק דניאל: << אורח >>

- - בנוסף לבסיס.

<< דובר >> אוסאמה סעדי (תע"ל – התנועה הערבית להתחדשות): << דובר >>

לא, זה 1,500 אם הוא נפגע.

<< יור >> היו"ר חיים כץ: << יור >>

לא למשכורת.

<< אורח >> איציק דניאל: << אורח >>

אם הוא ירד בשכר.

<< דובר >> אוסאמה סעדי (תע"ל – התנועה הערבית להתחדשות): << דובר >>

אם הוא ירד בשכר. אם הוא חזר באותו שכר, הוא לא יקבל 1,500 שקל.

<< יור >> היו"ר חיים כץ: << יור >>

שקל לא מקבל.

<< דובר >> אוסאמה סעדי (תע"ל – התנועה הערבית להתחדשות): << דובר >>

הפעם הבנתי יותר מהיושב-ראש, פעם ראשונה...

<< אורח >> איציק דניאל: << אורח >>

אדוני היושב-ראש, אני רק אגיד משהו נוסף. מודל החל"ת שנותן לאנשים ודאות עד
חודש יוני, אושר בוועדה אצלכם. אנחנו היינו אצלכם ושמנו את המנגנון שמתחת
ל-10%, יש מדרגה שיורד סכום האבטלה מתחת ל-7.5%, אתם אישרתם, המנגנון הזה
היה ידוע ובזמנו גם דיברתם על תמריצים שליליים, מה נעשה ואיך נעשה.

המודל הזה הוא מודל משלים. הוא בא להגיד לאותם אנשים שבוודאות לא יחזרו, כי
אם אני הרווחתי לפני כן 10,000 ומציעים לי לחזור בחצי משרה - - -

<< יור >> היו"ר חיים כץ: << יור >>

איציק, אתה הולך לקבל את מה שאתה רוצה, אל תשחית זמננו.

<< אורח >> איציק דניאל: << אורח >>

תן לי להשלים, אני רק עונה על השאלה שלך, שאלת מה יש פה.

<< יור >> היו"ר חיים כץ: << יור >>

עזוב, אין פה כלום.

<< דובר_המשך >> איציק דניאל: << דובר_המשך >>

אני עונה על השאלה מה יש פה.

<< יור >> היו"ר חיים כץ: << יור >>

תקשיב, אין פה כלום, יש פה חוסר הבנה בחיים. חוסר הבנה. מאחר ובאת להתייעץ
אתי - -

<< אורח >> איציק דניאל: << אורח >>

דעתך נחשבת בעינינו מאד, אדוני היושב-ראש. אנחנו לא באים לפה בחינם.

<< יור >> היו"ר חיים כץ: << יור >>

- - כשתצא מהמילואים, תבין איזה נזק עשית למדינת ישראל בתוכנית שלך. אם
הייתי צריך להצביע ולאשר או לא לאשר, לא הייתי מאשר, אבל מאחר שזאת
התייעצות, התייעצת אתי. אז יאללה, למה תשחית את זמני, קח את שלך, קיבלת,
אתה תמחא לעצמך כפיים, הצלחת עוד פעם לא להחזיר אנשים לעבודה, וכך יהיה.

<< אורח >> גלעד גושר: << אורח >>

כבוד היושב-ראש, אפשר רק להתייחס?

<< יור >> היו"ר חיים כץ: << יור >>

לא. קיבלתם, קיבלתם את מה שביקשתם.

<< אורח >> גלעד גושר: << אורח >>

במטותא, שני משפטים. ההסכם עצמו שמובא בפניכם זה הסכם יחד עם הביטוח
הלאומי, שנשלח לוועדה אחרי עשרות שעות עבודה.

<< יור >> היו"ר חיים כץ: << יור >>

לא רק אתם עשיתם, גם הביטוח הלאומי.

<< אורח >> גלעד גושר: << אורח >>

כאמור, כפי שאיציק אמר, זה מודל שכבר אושר בוועדה בנובמבר, בתיאום מלא עם
הביטוח הלאומי, הם חתמו על ההסכם, ולכן לא הוגן להתייחס רק למשרד האוצר בצד
הזה.

<< יור >> היו"ר חיים כץ: << יור >>

הבנתי. משרד אוצר שרואה את טובת המדינה, צריך לבוא לביטוח הלאומי ולומר:
תקשיב, ההסכם לא הוכיח את עצמו, אנחנו לא חוזרים עוד פעם על הטעות, צריך
לשפר את המצב. חזרת לאותו מצב, לא תביא תוצאות – תזכור מה אני אומר לך. מתי
אתה גומר את המילואים?

<< אורח >> גלעד גושר: << אורח >>

אני כרגע פה.

<< יור >> היו"ר חיים כץ: << יור >>

גם אני כנראה אבחר, אני מספר 11 בליכוד אז אבחר. אני אהיה פה, לא יודע אם
כיו"ר הוועדה, אבל אני אהיה בכנסת. כשתעבור פה במקרה, ואם אני אעבור פה,
אני אגיד לך: ואלה, תקשיב, אתה זוכר את ההסכם? כמה חזרו? אפס.

הביטוח הלאומי, אתה אשם יחד אתו.

<< אורח >> מאיר שפיגלר: << אורח >>

קודם כל, אנחנו גורמים מקצועיים לא פחות מאלה במשרד האוצר. אנחנו נשענים על
מידעים של מחלקת המחקר. אנחנו יודעים בדיוק מה הנתונים של אלה שחוזרים.

מעבר לזה, הדבר הכי פשוט בחיים – אם זה לא יהיה פשוט, זה פשוט לא יהיה. אדם
שאנחנו רוצים להחזירו לעבודה, צריך להבין בצורה מופשטת מה הוא מקבל. כשהוא
צריך להתחיל להבין ולחשב ולשבור את הראש מה כדאי לו לעשות, אם הוא חוזר
במתכונת כזאת או במתכונת אחרת, גם אם הוא מרוויח כך או מרוויח אחרת, גם אם
כדאי לו, הוא לא יממש את זה. זה מה שאנחנו אומרים כל הזמן.

עם זאת, נכון, היינו איתם בדין ודברים, דיברנו איתם, הם יעידו על כך. מהיום
הראשון אנחנו אומרים את זה, למרות שבלית ברירה אנחנו רוצים להביא משהו לעם
ישראל, יותר טוב מאשר לא יהיה כלום.

כבוד היושב-ראש, לגבי החל"ת הגמיש, הביטוח הלאומי ראה את העתיד לבוא עוד
בתחילת משבר הקורונה. מסוף מרץ התחננו למודל הזה, שאנשים יוכלו לחזור
לעבודה בחלקיות משרה. אבל אגף התקציבים התנגד, זו האמת לאמיתה – ממרץ שנה
שעברה.

<< יור >> היו"ר חיים כץ: << יור >>

תודה רבה, תקראי את ההסכם. אין ברירה, זו התייעצות.

<< דובר >> אוסאמה סעדי (תע"ל – התנועה הערבית להתחדשות): << דובר >>

מה הסמכות - - -

<< יור >> היו"ר חיים כץ: << יור >>

אתה התייעצת, אין לך סמכות. אין לך סמכות.

<< דובר >> אוסאמה סעדי (תע"ל – התנועה הערבית להתחדשות): << דובר >>

אנחנו לא נצביע על זה?

<< יור >> היו"ר חיים כץ: << יור >>

נצביע, על ההתייעצות. הצבעת נגד, הצבעת בעד, לא משנה, כי זאת התייעצות, אין
לזה כלום. לצורך העניין, הוא צריך להתייעץ אתך, הוא צריך לשמוע את הדעה
שלך. הוא שמע את הדעה שלך.

<< דובר >> אוסאמה סעדי (תע"ל – התנועה הערבית להתחדשות): << דובר >>

אבל אם יש לנו דעה ואנחנו מסרבים להסכם הזה?

<< יור >> היו"ר חיים כץ: << יור >>

אבל הוא לא מקבל את דעתך. אלה הכללים.

<< דובר >> אוסאמה סעדי (תע"ל – התנועה הערבית להתחדשות): << דובר >>

חיים, אני מבקש דיון נוסף.

<< יור >> היו"ר חיים כץ: << יור >>

אני אגיד לך למה לא. היא אמרה לי אותו דבר, היא עורכת דין. אני אגיד לך למה
לא, למה שיבואו אליך איזה שמונה מצביעים שלך לפני בחירות, הם לא מבינים מה
שקורה פה, ויגידו: אתה מנעת ממני לקבל תשלום נוסף על האבטלה? אתה תצטרך
להסביר לכולם.

<< דובר >> אוסאמה סעדי (תע"ל – התנועה הערבית להתחדשות): << דובר >>

שיחזור לעבודה.

<< יור >> היו"ר חיים כץ: << יור >>

אבל הוא מבין שהוא יקבל את המענק.

<< דובר_המשך >> אוסאמה סעדי (תע"ל – התנועה הערבית להתחדשות): <<
דובר_המשך >>

אבל הוא לא מקבל את זה.

<< יור >> היו"ר חיים כץ: << יור >>

אבל אתה צריך להסביר אחד, אחד. הם קודם כל יסבירו, שאתה דפקת אותו, למה אתה
צריך את זה? אנחנו אנשים פוליטיים, אנחנו צריכים להיכנס עם ראש צלול לכל
בריכה.

<< דובר_המשך >> אוסאמה סעדי (תע"ל – התנועה הערבית להתחדשות): <<
דובר_המשך >>

אבל מנכ"ל הביטוח הלאומי אומר לך שבקושי יחזרו, כמה?

<< יור >> היו"ר חיים כץ: << יור >>

לא יחזרו.

<< דובר_המשך >> אוסאמה סעדי (תע"ל – התנועה הערבית להתחדשות): <<
דובר_המשך >>

לא יחזור אף אחד.

<< יור >> היו"ר חיים כץ: << יור >>

לא יחזרו, אבל אתה לא צריך להיות זה שיבוא לציבור שלו באספות ויקומו לך
שניים ויגידו: אתה דפקת אותי, הייתי יכול לקבל עוד 100 שקל.

<< דובר_המשך >> אוסאמה סעדי (תע"ל – התנועה הערבית להתחדשות): <<
דובר_המשך >>

אני מציע משהו פשוט וקל, לתת תמריץ לעובדים האלה, אפילו 5%.

<< יור >> היו"ר חיים כץ: << יור >>

אוסאמה, פה אני רוצה את טובתך, וזה לא נכון פוליטית לעשות את זה, כי אתה
צריך להסביר לכולם, למה התנגדת להחזיר אנשים לעבודה. זה לא נכון.

תקראי בבקשה.

<< דובר >> שמרית שקד גיטלין: << דובר >>

1.  מבוא

המבוא להסכם זה מהווה חלק בלתי נפרד ממנו.

2.  הגדרות

בהסכם זה -

  "דמי אבטלה" – כהגדרתם בסעיף 158 לחוק;

  "החוק" – חוק הביטוח הלאומי [נוסח משולב], התשנ"ה-1995;

"מבוטח" – כהגדרתו בסעיף 158 לחוק;

"עובד" – כהגדרתו בחוק;

"פקודת מס הכנסה" - פקודת מס הכנסה [נוסח חדש];

"שכר קובע חדש יומי" – סך ההכנסה מעבודה שבעדה שולמו דמי ביטוח אבטלה,
לרבות אותו סכום שממנו היו משולמים דמי הביטוח אלמלא השיעור המרבי הקבוע
לתשלום דמי ביטוח, בחודש בעדו משתלם המענק, מחולק בתקופת העבודה;

"שכר קובע ישן יומי" – השכר היומי הקובע המחושב בהתאם לשכר הממוצע היומי,
שלפיו שולמו לאחרונה דמי האבטלה לאותו מבוטח;

"שכר יומי קובע" - שכר ממוצע יומי כמשמעותו בסעיף 170 לחוק;

"תקופת העבודה" –

עבור חודש עבודה מלא – 25;

  עבור חודש עבודה חלקי – התוצאה המתקבלת מהכפלת חמש שישיות בהפרש הימים
  שבין היום האחרון באותו החודש או היום שבו הפסיק העובד את עבודתו, המוקדם
  ביניהם, ובין יום תחילת העבודה באותו החודש.

<< יור >> היו"ר חיים כץ: << יור >>

למה חמש שישיות ולא כותבים שבר עשרוני? שיהיה יותר מסובך? שיעשו מכנה
משותף? למה אתה לא כותב בשבר עשרוני?

<< קריאה >> קריאה: << קריאה >>

כי זה יוצא הרבה מספרים אחרי הנקודה.

<< יור >> היו"ר חיים כץ: << יור >>

ושברים, כולם יודעים שברים? אני חושב שיותר פשוט לכתוב שבר עשרוני מאשר
לכתוב שברים, עוד יבקשו לעשות ממך מכנה משותף...

<< דובר >> משה אבוטבול (ש"ס): << דובר >>

כשיש מונה, לא רק מכנה...

<< דובר >> שמרית שקד גיטלין: << דובר >>

3.  זכאות למענק בעד השתלבות בתעסוקה

  עובד המבוטח לפי פרק ז' לחוק (להלן - עובד מבוטח), המתקיימים בו כל אלה,
  זכאי למענק בסכום המפורט בסעיף 5 להלן (להלן – מענק ):

1) הוא לא היה מועסק במשך 75 ימים רצופים בתכוף לפני יום 31 בינואר 2021.

זה התנאי הראשון, 75 ימים רצופים, שבהם אדם לא היה מועסק, וזה נבחן נכון
ליום 31 בינואר 2021.

תנאי נוסף, זה התנאי השני לזכאות:

2) בתקופה שבין יום 1 במרץ 2020 עד ליום הקובע שולמו לו דמי אבטלה בעד 75
ימי אבטלה, גם אם אינם רצופים;

  3) החל להיות מועסק בתקופה שבין יום 1 בפברואר 2021 ובין יום 30 באפריל
  2021.

  כלומר, זה רלוונטי לאנשים שחזרו לעבודה כבר באחד בפברואר 2021, או שיחזרו
  עד ה-30 אפריל 2021.

  4) הוא היה מועסק במשך 14 ימים או יותר, גם אם אינם רצופים, במשך התקופה
  שמיום 1 בפברואר 2021 ועד יום 31 ביולי 2021; לצורך תנאי זה לא יספרו
  ימים בהם המבוטח מצוי בחופשה ללא תשלום.

  זה התנאי הבא, העסקה של 14 ימים לפחות כתנאי לקבלת המענק.

  לעניין מניין הימים המנויים בפסקאות (1) ו-(2) ייכללו גם ימים בהם קיבל
  המבוטח בתקופה שבין יום 1 במרץ 2020 עד ליום הקובע אחד מאלה, ובלבד שצבר
  לפחות 25 ימי אבטלה בתקופה האמורה:

(1) דמי לידה וגמלה לשמירת הריון המשתלמים לפי פרק ג' לחוק;

(2) דמי פגיעה המשתלמים לפי פרקים ה', י"ג ו-י"ג1 לחוק;

(3) תגמול לפי פרק י"ב לחוק.

4.  תשלום המענק

(1) המוסד ישלם את המענק בעד כל יום שבו היה המבוטח מועסק, מיום תחילת
      עבודתו של המבוטח לאחר היום הקובע, ובלבד שהוא יום שבעדו ניתן היה
      לשלם דמי אבטלה וכן שבעד החודש קלנדרי שבעדו משתלם המענק (להלן -
      חודש התשלום) שכרו הקובע החדש היומי היה קטן משכרו הקובע הישן היומי.

  כלומר, השכר החדש שלו נמוך מהשכר הקודם שלו, זה תנאי לקבלת המענק בעד
  אותו חודש.

<< דובר >> ענת כנפו (יש עתיד-תל"ם): << דובר >>

האזרח הפשוט צריך 800 בפסיכומטרי כדי להבין אם מגיע לו.

<< דובר >> אוסאמה סעדי (תע"ל – התנועה הערבית להתחדשות): << דובר >>

זה מה שאמר המנכ"ל.

<< דובר >> ענת כנפו (יש עתיד-תל"ם): << דובר >>

בגלל זה הם עושים את זה, זה מאוד פשוט, שהם לא יקבלו כסף.

<< יור >> היו"ר חיים כץ: << יור >>

את מסכימה אתי.

<< דובר_המשך >> ענת כנפו (יש עתיד-תל"ם): << דובר_המשך >>

לגמרי.

<< יור >> היו"ר חיים כץ: << יור >>

אפילו שאני בליכוד?

<< דובר_המשך >> ענת כנפו (יש עתיד-תל"ם): << דובר_המשך >>

בוודאי, מה זה קשור? אני עניינית.

<< דובר >> שמרית שקד גיטלין: << דובר >>

(ב) על אף האמור בסעיף קטן (א), לא ישולמו למבוטח בעד אותו יום מענק לפי
הסכם זה, מענק למובטל

  שעובד בשכר נמוך כמשמעותו בסעיף 176א לחוק, ומענק לפי הסכם בדבר מתן
  מענקים למובטלים עד השתלבות בשוק התעסוקה לאחר תקופת אבטלה ממושכת בשל
  התפרצות נגיף הקורונה מיום 16

בנובמבר 2020.

(ג) היה זכאי המבוטח למענק מכוח הסכם זה ולדמי אבטלה בעד אותו יום, ישולם
לו המענק מכוח

הסכם זה, בהפחתת דמי האבטלה להם זכאי המבוטח בעבור אותו היום.

<< קריאה >> קריאה: << קריאה >>

אדוני, אפשר להעיר?

<< אורח >> מאיר שפיגלר: << אורח >>

שנייה, כבוד היושב-ראש.

<< יור >> היו"ר חיים כץ: << יור >>

לא, תקראי. אחרי ההקראה יש פה עוד כמה אנשים שרוצים לדבר, תן לגמור לקרוא.

<< דובר >> שמרית שקד גיטלין: << דובר >>

(ד) על אף האמור בסעיף קטן (א), מבוטח לא יהיה זכאי למענק בעד ימים שלאחר
יום 30 ביולי 2021

או לאחר ארבעה חודשים מיום תחילת העסקתו לראשונה לאחר היום הקובע, כאמור
בסעיף (3)3,

המוקדם ביניהם.

כלומר, מאותו יום שהוא מתחיל לעבוד, הוא יכול לצבור את המענק רק במשך ארבעה
חודשים, או עד יום 30 ביולי, לפי המוקדם ביניהם.

  סכום המענק

עכשיו אנחנו מגיעים לדרך בה מחשבים את סכום המענק שהוא יקבל בעד כל יום. פה
יש נוסחה:

  סכום המענק לכל יום בחודש התשלום יהיה הנמוך מבין אלה:

1)  שיעור הירידה בשכר הקובע החדש היומי בחודש התשלום, לעומת השכר הקובע
      הישן היומי, כשהוא מוכפל בדמי האבטלה היומיים שהיו משתלמים למבוטח
      בחודש התשלום אלמלא היה עובד, והכל בהתאם לנוסחת החישוב שלהלן.

<< יור >> היו"ר חיים כץ: << יור >>

וכל זה באינטגרל?

<< דובר >> שמרית שקד גיטלין: << דובר >>

  $היומיהמענקגובה = \frac{יומיחדשקובעשכרפחותיומיישןקובעשכר}{יומיישןקובעשכר} \ast היומייםהאבטלהדמי$

האפשרות השנייה היא:

2) 200 שקלים חדשים.

האפשרות השלישית היא:

3) הפרש חיובי בין 632 שקלים חדשים לבין השכר הקובע החדש היומי; במקרה של
הפרש שלילי

או הפרש השווה לאפס - אפס.

הנמוך ביניהם יהיה סכום המענק.

<< דובר >> ענת כנפו (יש עתיד-תל"ם): << דובר >>

אולי תיתן לו לעשות סימולציה וחשבון, לראות אם הוא מבין.

<< יור >> היו"ר חיים כץ: << יור >>

כל זה או באינטגרל או כפול קוסינוס אלפא...

<< דובר >> ענת כנפו (יש עתיד-תל"ם): << דובר >>

תן לו לעשות, הוא בטוח לא יצליח לחשב את זה בעצמו.

<< דובר >> שמרית שקד גיטלין: << דובר >>

עכשיו מדובר בחלק שלא היה בהסכם הישן, זו תוספת חדשה להסכם:

. תוספת למענק

  עובד מבוטח יהיה זכאי לתוספת למענק בסכום השווה ל-1,500 ₪ אם הוא זכאי
  לסכום מענק גבוה מאפס בעד 25 ימים לפי סעיפים 3 עד 5 וכן מענק נוסף בסך
  1500 ₪ אם הוא זכאי למענק גבוה מאפס בעד 100 ימים לפי סעיפים 3 עד 5, ואם
  התקיימו כל אלה:

1)  הוא לא היה מועסק במשך 130 ימים רצופים בתכוף לפני היום הקובע;

<< יור >> היו"ר חיים כץ: << יור >>

130 כולל שישי, שבת? קלנדריים?

<< אורח >> מאיר שפיגלר: << אורח >>

כן, לא – או ימי אבטלה נפרדים ברצף קלנדרי.

<< יור >> היו"ר חיים כץ: << יור >>

קלנדרי? שישי, שבת נספרים?

<< אורח >> מאיר שפיגלר: << אורח >>

כן, 130 יום.

<< יור >> היו"ר חיים כץ: << יור >>

כל הכבוד, אתם אנשים טובים. זה היה בצחוק, אתה לא צריך לענות לי.

<< דובר >> שמרית שקד גיטלין: << דובר >>

1)  בתקופה שבין יום 1 במרץ 2020 עד ליום הקובע שולמו לו דמי אבטלה בעד 130
    ימי אבטלה, גם אם אינם רצופים;

2)  החל להיות מועסק בתקופה שבין יום 1 בפברואר 2021 ובין יום 30 באפריל
    2021;

  לעניין מניין הימים המנויים בפסקאות (1) ו-(2) ייכללו גם ימים בהם קיבל
  המבוטח בתקופה שבין יום 1 במרץ 2020 עד ליום הקובע אחד מאלה, ובלבד שצבר
  לפחות 50 ימי אבטלה בתקופה האמורה:

(1) דמי לידה וגמלה לשמירת הריון המשתלמים לפי פרק ג' לחוק;

(1) דמי פגיעה המשתלמים לפי פרקים ה', י"ג ו-י"ג1 לחוק;

(2) תגמול לפי פרק י"ב לחוק.

6. בקשה למענק ולתוספת למענק

  המוסד ישלם את המענק והתוספת למענק לאחר שתוגש בקשה; בקשה כאמור תוגש
  באופן מקוון באמצעות אתר האינטרנט של המוסד.

כלומר, המענק לא משולם אוטומטית, רק למי שיגיש בקשה.

7. המועד האחרון להגשת בקשה למענק ולתוספת למענק

בקשה למענק - -

פה צריך להוסיף את המילים "ולתוספת למענק".

- - לפי הסכם זה תוגש עד יום 30 בספטמבר 2021.

אני מזכירה שזה מועד יחסית מאוד מאוד קצר להגיש את הבקשה.

<< יור >> היו"ר חיים כץ: << יור >>

מה זה מעניין? זו ברכה לבטלה.

<< דובר_המשך >> שמרית שקד גיטלין: << דובר_המשך >>

8. תחולת הוראות פרק י"ד לחוק על המענק והתוספת למענק

  על תשלום מענקים והתוספות למענקים לפי הסכם זה יחולו הוראות פרק י"ד
  לחוק, למעט הסיפה של סעיף 303(ב) לעניין ניכוי מגמלה, בשינויים המחויבים.

9. דין מענק ותוספת למענק

  יראו את המענק והתוספת למענק לפי הסכם זה כהכנסה מעבודה או ממשלח יד
  לעניין תשלום גמלאות שמשלם המוסד בלבד. לעניין זה, "הכנסה מעבודה או
  ממשלח יד" – הכנסה חודשית, בפועל, לפי סעיף 2(1), (2) או (8) לפקודת מס
  הכנסה. לעניין דין אחר, לא יראו את המענק והתוספת למענק כהכנסה.

10. מימון והחזר הוצאות

(1) מענקים ותוספות למענקים לפי הסכם זה ישולמו על חשבון אוצר המדינה
      באמצעות המוסד.

(1) המוסד יגיש לממשלה, באמצעות משרד האוצר, חשבון מפורט של סכום ההוצאה
      לפי הסכם זה, שהוציא המוסד בפועל.

(2) הממשלה תשפה את המוסד, באמצעות משרד האוצר, בסכום תשלום המענקים שהוא
      ישלם לפי הסכם זה, וזאת לפי נוהל השתתפות אוצר המדינה בתשלומי המוסד
      לביטוח לאומי (להלן – הנוהל).

(3) הממשלה, באמצעות משרד האוצר, תשפה את המוסד לפי החלק היחסי מההוצאות
      המנהליות של המוסד הנובעות מביצוע הסכם זה כפי שהיו בפועל ובהתאם
      לנוהל.

<< אורח >> איציק דניאל: << אורח >>

אדוני היושב-ראש, סגנית היועץ המשפטי במשרד האוצר.

<< יור >> היו"ר חיים כץ: << יור >>

אנחנו ניתן לה לדבר, לא נדלג על טלי. נתחיל עם משרד המשפטים – הבנת את
הנוסחה של ההסכם?

<< אורח >> הדיל יונס: << אורח >>

אני לא בטוחה שאנחנו מעודכנים לגמרי הנוסחה שנידונה עכשיו.

<< יור >> היו"ר חיים כץ: << יור >>

הם הוסיפו עכשיו קוסינוס אלפא על כל המשוואה.

<< קריאה >> קריאה: << קריאה >>

זה אותו הנוסח.

<< אורח >> הדיל יונס: << אורח >>

אם זה הנוסח המקורי, באמת ההערה שלנו עכשיו היא רלוונטית באופן חלקי,
והכוונה היא שהיועץ המשפטי לממשלה אישר את הנוסח המקורי שהונח בפניו בהיבטי
בחירות, ולכן שינויים מהותיים בנוסח – ראוי ונכון שייבחנו גם בשנית, ככל
שיהיו.

<< דובר >> אוסאמה סעדי (תע"ל – התנועה הערבית להתחדשות): << דובר >>

אין שינויים.

<< יור >> היו"ר חיים כץ: << יור >>

אנחנו מודים לך מאוד, אין שינויים. אנחנו לא מוסמכים לשנות. רק עורכי דין
מדברים דרך אגב.

<< דובר >> אוסאמה סעדי (תע"ל – התנועה הערבית להתחדשות): << דובר >>

הדיל, יש לנו בכלל סמכות כוועדה להתערב, להכניס שינויים ולתקן?

<< אורח >> הדיל יונס: << אורח >>

סעיף החוק קובע שההסכם כפי שהוסכם בין הצדדים, הממשלה והמוסד לביטוח לאומי,
יובא להיוועצות עם הוועדה. אנחנו סבורים שלא נכון שהוועדה תקבע שינויים
מהותיים.

<< דובר >> אוסאמה סעדי (תע"ל – התנועה הערבית להתחדשות): << דובר >>

אז מה המשמעות של היוועצות? אתם מביאים את זה אלינו, ואם יש לנו הערות? מה
המעמד של ההיוועצות? מה זה ההיוועצות? זאת היוועצות של עבודה בעיניים.

<< יור >> היו"ר חיים כץ: << יור >>

מה אתה רוצה ממנה?

<< דובר >> אוסאמה סעדי (תע"ל – התנועה הערבית להתחדשות): << דובר >>

אני שואל, היא משרד המשפטים.

<< אורח >> גלעד גושר: << אורח >>

אפשר להתייחס? גם בפעמים הקודמות שבוצעה ההיוועצות, היו שינויים שהוצעו, גם
על ידי הלשכה המשפטית של ועדת העבודה והרווחה פה וגם על ידי יו"ר הוועדה,
שהובילו בסופו של דבר לשינוי ההסכם.

<< דובר >> אוסאמה סעדי (תע"ל – התנועה הערבית להתחדשות): << דובר >>

אם יש לנו סמכות, אנחנו - -

<< אורח >> גלעד גושר: << אורח >>

אתם יכולים להציע שינויים והצדדים מיישמים לרוב את ההצעות.

<< דובר >> מיכל וקסמן חילי: << דובר >>

כי אנחנו יודעים שזה עד יוני בשלב הזה.

<< יור >> היו"ר חיים כץ: << יור >>

שמועות רמזו לי עד דצמבר.

<< דובר_המשך >> מיכל וקסמן חילי: << דובר_המשך >>

קודם כל ההסכם מבטא בסך הכול מגמה חיובית, עדיף כן מאשר לא.

אבל אנחנו לא מטפלים כאן בבעיה האמיתית. הבעיה האמיתית היא חל"ת, שהוא לא
דיפרנציאלי. כל העובדים באשר הם זכאים לו כבר חודשים ארוכים, וכך זה ימשיך
עד יוני. מי שמשלמים לו, יושב בבית - - -

<< יור >> היו"ר חיים כץ: << יור >>

עד דצמבר, לא עד יוני.

<< דובר >> אוסאמה סעדי (תע"ל – התנועה הערבית להתחדשות): << דובר >>

זה עד יוני, לא?

<< יור >> היו"ר חיים כץ: << יור >>

מאריכים עד דצמבר.

<< אורח >> מיכל וקסמן חילי: << אורח >>

כרגע זה עד יוני, אבל אנחנו שמענו שאולי גם יש כוונה להאריך את זה מעבר
לזה.

<< יור >> היו"ר חיים כץ: << יור >>

עד דצמבר.

<< דובר_המשך >> מיכל וקסמן חילי: << דובר_המשך >>

עוד יותר גרוע, אתה אומר את זה בציניות, כי אנחנו יודעים שזה עד יוני בשלב
הזה.

<< יור >> היו"ר חיים כץ: << יור >>

לא, בשלב הזה, אבל שמועות רמזו לי שזה עד דצמבר.

<< דובר_המשך >> מיכל וקסמן חילי: << דובר_המשך >>

זה יהיה חמור מאוד, אם זה ימשיך אף מעבר ליוני, משום שזה בהחלט דבר שחייבים
לעקור אותו מהשורש. החל"ת הזה חייב להיות דיפרנציאלי, חייב לתת מענה אחר.

מתחילת המשבר, אנחנו דיברנו על חל"ת גמיש. גם המומחים הכי גדולים של שוק
העבודה, כבר בתחילת המשבר, כולל שירות התעסוקה, כולם הבינו מה המשמעות הזאת
של החל"ת, החל"ת הלא דיפרנציאלי, זה שניתן לכולם באשר הם, והקלות הזאת שבה
אפשר להעדיף את ההישארות בבית על פני חזרה לעבודה.

ספציפית לגבי ההסכם הזה, המשמעות היא שאנחנו מתמרצים חזרה מחל"ת לעבודה רק
את העובדים שהשכר החדש שלהם נמוך מזה, או יותר נכון, אנחנו לא מתמרצים את
אותם עובדים לחזור למקום העבודה הקודם שלהם באותו שכר, אין כאן תמרוץ לחזור
לעבודה קודמת. זאת אומרת שרוב העובדים האלה לא מתומרצים, וזה מעודד גם
תחלופת עובדים, כך שזה לא באמת נותן מענה לשוק העבודה כפי שצריך לתת לו
מענה.

האמת היא שאי-אפשר שלא להיזכר, מי שזוכר את המערכון של זהו זה אולי כבר
לפני 30 שנה, כשמוני מושונוב עובד חברת החשמל מדליק את המזגן ואת המאוורר,
קופא מקור בבית, מתכסה בשמיכות ומדליק את החימום במקום לכבות את המזגן.
התחושה היא שההסכם הזה – כמו שאני אומרת עדיף כן מאשר לא –הוא סוג של חימום
לאותו מזגן, שמזמן היה צריך לכבות אותו. אני תוהה, עד מתי ימשיכו עם אותה
מדיניות שהיא לא נכונה.

<< יור >> היו"ר חיים כץ: << יור >>

הבנת? בתקופה שהחשמל היה חינם, הפסיקו את זה כדי שלא יפעילו את המזגן, אבל
זה המצב.

<< דובר_המשך >> מיכל וקסמן חילי: << דובר_המשך >>

אדוני מכיר את המערכון.

<< אורח >> איציק דניאל: << אורח >>

יש פה בעיה שאולי היא לא מודעת אליה, אבל יש פתרון.

<< יור >> היו"ר חיים כץ: << יור >>

כולם ידברו וגם אתה תקבל רשות דיבור.

<< דובר >> משה אבוטבול (ש"ס): << דובר >>

מה עם אוסאמה, תהיה לו זכות דיבור?

<< יור >> היו"ר חיים כץ: << יור >>

טלי ארפי, תני פרשנות לגבי החימום והקירור...

<< אורח >> טלי ארפי: << אורח >>

אני מבינה שמנכ"ל הביטוח הלאומי מבקש להכניס איזה שהם שינויים, אז אני אבקש
להתייחס אליהם.

<< יור >> היו"ר חיים כץ: << יור >>

אנחנו לא יודעים על שינויים.

<< דובר >> אוסאמה סעדי (תע"ל – התנועה הערבית להתחדשות): << דובר >>

איזה שינויים?

<< אורח >> מאיר שפיגלר: << אורח >>

תיכף אני אדבר.

<< יור >> היו"ר חיים כץ: << יור >>

טלי, אם יש לי מזגן שנותן לי תפוקה של 19,400 BTU, איזה הספק של חשמל בתנור
אני צריך להפעיל כדי לבטל את המזגן ולהביא את החדר לטמפרטורה אופטימלית?

<< אורח >> טלי ארפי: << אורח >>

גם אם אנחנו לא זוכים לאהדה אצלך, אנחנו תמיד משועשעים מהדיונים אצלך, אין
ספק...

<< יור >> היו"ר חיים כץ: << יור >>

אתם משועשעים או נהנים?

<< אורח >> טלי ארפי: << אורח >>

אנחנו נהנים, אני באופן אישי מאוד נהנית. יש לי היום שתי הנאות, כי יש עוד
דיון אחר כך...

<< יור >> היו"ר חיים כץ: << יור >>

חכי לדיון השני...

<< דובר_המשך >> טלי ארפי: << דובר_המשך >>

אני יודעת, אני מחכה בקוצר רוח...

<< יור >> היו"ר חיים כץ: << יור >>

אדוני מנכ"ל הביטוח הלאומי, אני מבין שיש התחדשויות.

<< אורח >> מאיר שפיגלר: << אורח >>

כן, ישנם מספר שינויים.

<< יור >> היו"ר חיים כץ: << יור >>

דרמטיים?

<< אורח >> מאיר שפיגלר: << אורח >>

הם לא דרמטיים, כדי שלא יבואו ויגידו שזה לא רלוונטי לעניין ההתייעצות, אבל
הם מהותיים מבחינת הביטוח הלאומי, כדי שנוכל לבצע את המוטל עלינו בצורה
הטובה ביותר: 1. הארכת תקופת הזכאות לא עד סוף יולי, עד סוף אוגוסט, שזה
יהיה לגבי כל אחד מאלה שיחזרו לעבודה במסגרת המתווה לארבעה חודשים ולא
לשלושה.

<< יור >> היו"ר חיים כץ: << יור >>

לפני זה, זה היה לשלושה חודשים?

<< דובר_המשך >> מאיר שפיגלר: << דובר_המשך >>

כן, זה היה עד סוף יולי.

<< יור >> היו"ר חיים כץ: << יור >>

סיפרת לי לארבעה.

<< דובר_המשך >> מאיר שפיגלר: << דובר_המשך >>

נכון, אבל בהסכם כאן זה היה עד סוף יולי, זאת אומרת שמי שחזר למשל בסוף
אפריל - - -

<< יור >> היו"ר חיים כץ: << יור >>

בסדר, עד אוגוסט.

<< אורח >> מאיר שפיגלר: << אורח >>

2. לעניין אופן חישוב המענק - -

<< יור >> היו"ר חיים כץ: << יור >>

- - הורדתם את הקוסינוס אלפא?

<< דובר_המשך >> מאיר שפיגלר: << דובר_המשך >>

כן, הקטנו את אלפא...

<< אורח >> שלומי מור: << אורח >>

אדוני, היום ההסכם קובע שאם אתה עובד, באותו יום שעבדת ואתה מקבל מענק, אני
קודם מפחית משיעור המענק את מה שאתה מקבל בדמי האבטלה בגין אותו יום.

<< יור >> היו"ר חיים כץ: << יור >>

החשבון הוא יומי?

<< אורח >> שלומי מור: << אורח >>

כן. נכון להיום הוא יומי, וזה עוד דבר שמאוד מאוד מסבך את המערכת ואת
ההבנה.

<< אורח >> מאיר שפיגלר: << אורח >>

זה מטורף, מטורף.

<< אורח >> שלומי מור: << אורח >>

אנחנו מבקשים שבמסגרת חובת ההיוועצות שעכשיו נעשית אתכם, תיוותר לנו החלופה
להכניס אופציה שהחשבון לא יהיה יומי, הוא יהיה חודשי. זה יקל עלינו.

<< דובר >> שמרית שקד גיטלין: << דובר >>

יש לך נוסח?

<< יור >> היו"ר חיים כץ: << יור >>

תקנו את הנוסח.

<< דובר_המשך >> שלומי מור: << דובר_המשך >>

כרגע אין לנו נוסח, אנחנו מבקשים שבחובת ההיוועצות, תאשרו לנו את החלופה
הזאת.

<< יור >> היו"ר חיים כץ: << יור >>

אנחנו נאשר לשבת עם עורכי דין ולנסח.

<< אורח >> טלי ארפי: << אורח >>

אפשר להתייחס?

<< יור >> היו"ר חיים כץ: << יור >>

עוד מעט, חכי, את נהנית...

<< אורח >> מאיר שפיגלר: << אורח >>

זה בתיאום עם משרד האוצר.

<< דובר >> שמרית שקד גיטלין: << דובר >>

איך זה יכול להיות? כי כל החישוב פה וכל ההסכם הוא יומי.

<< יור >> היו"ר חיים כץ: << יור >>

נכון, הוא הבין שאם אדם יחזור לעבודה ביומי, הוא יקבל פחות ממה שהוא עבד.

<< אורח >> איציק דניאל: << אורח >>

לא, לא במישור הזה, במישור התפעולי.

<< יור >> היו"ר חיים כץ: << יור >>

גם במישור היומי. אם לא תעשה את זה חודשי, אני יכול לצאת ניזוק.

<< דובר_המשך >> איציק דניאל: << דובר_המשך >>

אני לא יודע להגיד אם ניזוק או לא, צריך לבדוק את המשמעויות. אנחנו רק
רוצים מבחינה תפעולית, שתינתן לנו האפשרות לעשות את החישוב חודשי.

<< יור >> היו"ר חיים כץ: << יור >>

לפני שנצביע, אני אגיד את מה שיש לי להגיד.

<< דובר >> שמרית שקד גיטלין: << דובר >>

שלומי, זה צריך להיות יותר ברור.

<< אורח >> טלי ארפי: << אורח >>

לגבי השינוי הזה, אנחנו בהחלט נשקול את זה באופן חיובי, אנחנו רק רוצים
להבין את המשמעות.

<< יור >> היו"ר חיים כץ: << יור >>

אה, אתם עוד לא מסכימים?

<< אורח >> טלי ארפי: << אורח >>

אני לא אומרת שאנחנו לא מסכימים, אני מבקשת מהוועדה - - -

<< דובר >> אוסאמה סעדי (תע"ל – התנועה הערבית להתחדשות): << דובר >>

אבל את לא אומרת - - -

<< יור >> היו"ר חיים כץ: << יור >>

טלי, את אמרת שאתם לא מסכימים.

<< אורח >> טלי ארפי: << אורח >>

לא אמרתי. אדוני היושב-ראש, אל תכניס לי מילים לפה.

<< יור >> היו"ר חיים כץ: << יור >>

ברגע שאמרת "אנחנו נשקול", נכון לעכשיו אנחנו לא הסכמנו.

<< אורח >> טלי ארפי: << אורח >>

לא, אתה לא שמעת אותי נכון.

<< יור >> היו"ר חיים כץ: << יור >>

זה מה אמרת.

<< אורח >> איציק דניאל: << אורח >>

אני אדייק, הנושא הזה הובא לידיעתנו בסמוך לדיון. עוד לא הספקנו לגבש עמדה,
ולכן אנחנו נשקול את זה.

<< דובר >> אוסאמה סעדי (תע"ל – התנועה הערבית להתחדשות): << דובר >>

אז אין הסכמה על זה.

<< אורח >> טלי ארפי: << אורח >>

אני רוצה לדייק, אנחנו נשקול באופן חיובי, יש לנו כוונה, אנחנו רק רוצים
להבין את המשמעות ואת הבחינה של זה. אני אומרת לך שיש כוונה, גם של אגף
תקציבים, גם שלנו, גם של השר, לעשות את הבחינה הזאת. אני מניחה שאנחנו נפעל
על פי הבקשה של ביטוח לאומי.

<< יור >> היו"ר חיים כץ: << יור >>

מאחר שאנחנו רק בהתייעצות, את תנסחי את הבקשה של הביטוח הלאומי, ואנחנו
מסמיכים אתכם בהתייעצות לנסח את הבקשה ולהגיש את זה כמו שצריך. כבר הקדשנו
יותר מדי זמן לשטות הזאת, למשחק הזה. השחתתם פה הרבה שעות של הרבה אנשים.
אנחנו מודים לכם על ההשחתה של הזמן של חברי הכנסת, ואתם תנסחו.

<< דובר >> שמרית שקד גיטלין: << דובר >>

אני חייבת להבין מה לנסח.

<< יור >> היו"ר חיים כץ: << יור >>

לעשות את זה בחשבון חודשי ולא יומי.

<< דובר >> שמרית שקד גיטלין: << דובר >>

שלומי, אתה מתכוון רק לסעיף 4(ג)?

<< אורח >> שלומי מור: << אורח >>

כן, רק לעניין ההפחתה של דמי האבטלה. דמי האבטלה יופחתו ברמה חודשית, ולא
ברמה יומית.

<< יור >> היו"ר חיים כץ: << יור >>

מאה אחוז.

<< אורח >> איציק דניאל: << אורח >>

וגם לגבי אוגוסט.

<< דובר >> שמרית שקד גיטלין: << דובר >>

זאת אומרת, הוועדה אומרת ששתי החלופות מקובלות – התייעצות לגבי שתי
החלופות.

<< אורח >> שלומי מור: << אורח >>

והארכת הזכאות לאוגוסט.

<< אורח >> טלי ארפי: << אורח >>

עוד הערה אחת, אנחנו מבקשים לא להכניס הארכה באופן אוטומטי, אלא להסמיך את
האוצר ואת המוסד להאריך את ההסכם בחודש נוסף.

<< יור >> היו"ר חיים כץ: << יור >>

לא, אנחנו הכנסנו באופן אוטומטי, תעשו עם זה מה שאתם רוצים.

<< אורח >> טלי ארפי: << אורח >>

זוהי עמדתנו.

<< דובר >> אוסאמה סעדי (תע"ל – התנועה הערבית להתחדשות): << דובר >>

אדוני, אני חושב שבאמת מדובר בהסכם מסורבל מאוד, ואני לא בטוח שהוא באמת
יביא את התוצאה שאנחנו רוצים להביא.

<< יור >> היו"ר חיים כץ: << יור >>

אני בטוח שזה לא יביא.

<< דובר_המשך >> אוסאמה סעדי (תע"ל – התנועה הערבית להתחדשות): <<
דובר_המשך >>

בדיוק, לכן אני לא משתתף בהצבעה, כי זאת היוועצות, והם לא שומעים לנו.

<< דובר >> משה אבוטבול (ש"ס): << דובר >>

אני חושב שצריך לברך על ההסכם הזה, כי בסופו של יום, עם ישראל צריך לדעת
שהקורונה עומדת בעזרת השם בשלב כזה ואחר להיות מאחורינו, וחייבים אט אט
להחזיר את כולם למעגל העבודה, כי אנחנו חייבים לדעת שהמדינה הולכת להיכנס
מיד אחרי המשבר הזה לסחרחרת מאוד גדולה של הוצאות, של גירעונות וכו'.

נתנו מה שיכולנו – אפשרנו לאותם אנשים להיות קצת בבית, להיות עם הילדים,
אבל אחרי הכול חייבים לחזור. אני מבין שקשה מאוד להחזיר את המצב שכל אחד
יוכל לשלם ולקבל באופן מלא. דרבנו, נתנו כל מיני הטבות כאלה ואחרות, אבל
הגיע הזמן להחזיר את ההטבות אט אט למשק ולהחזיר את כל העם למעגל העבודה.
היינו נחמדים, אבל בסופו של דבר, עכשיו תורם של אותם עובדים, שהיה להם קצת
זמן איכות עם הילדים, עם האישה וכו', להחזיר את אותם ימים, כי עם ישראל הוא
עם עובד, עם יצרן ולא עם בטלן, ואסור לנו לעודד סוג כזה של בטלנות. בשם ה'
נעשה ונצליח, נחזור יחד למעגלי העבודה. אני מבקש להביא את דבריי בשלמותם.
תודה רבה.

<< דובר >> שמרית שקד גיטלין: << דובר >>

מכיוון שהארכתם את התקופה לצבור זכאות עד סוף אוגוסט, ולכן אדם גם לא יקבל
את תלוש השכר שלו בסוף אוגוסט אלא כמה ימים אחרי כן, יישאר לו פחות מחודש
להגיש בקשה. אני מציעה להאריך את המועד להגשת בקשה.

<< אורח >> איציק דניאל: << אורח >>

אני רק אחדד, לא הארכנו כרגע עד אוגוסט, אנחנו שומרים לעצמנו את האופציה,
נבחן את המשמעויות.

<< יור >> היו"ר חיים כץ: << יור >>

תעשו עם זה מה שאתם רוצים, אין לנו מעמד פה.

<< דובר >> שמרית שקד גיטלין: << דובר >>

הוועדה מאשרת כן אוגוסט - - -

<< יור >> היו"ר חיים כץ: << יור >>

מאה אחוז, כן.

<< דובר_המשך >> שמרית שקד גיטלין: << דובר_המשך >>

אפשר להאריך את המועד?

<< יור >> היו"ר חיים כץ: << יור >>

שלא יקבלו, תעשה מה שאתה רוצה.

<< דובר_המשך >> איציק דניאל: << דובר_המשך >>

כמו שיושב-ראש הוועדה אמר, ככל שנבוא ונחליט שאנחנו מאריכים, תהיה לנו גם
הסמכות להאריך את המועד.

<< דובר >> שמרית שקד גיטלין: << דובר >>

אז עד מתי? אנחנו צריכים לכתוב את זה במכתב.

<< אורח >> איציק דניאל: << אורח >>

תוסיפי עוד חודש. כמו שהוספנו עוד חודש, שתהיה לנו אופציה להוסיף גם חודש
בהגשה.

<< דובר >> שמרית שקד גיטלין: << דובר >>

חודש, 30 באוקטובר.

<< יור >> היו"ר חיים כץ: << יור >>

ואלה, אם אתה עושה את זה, תעשה את זה לבד, לא צריך לעשות את זה בפרהסיה,
בלי פרשנויות.

מי בעד?

הצבעה

אושרה.

<< יור >> היו"ר חיים כץ: << יור >>

תודה רבה. ברוב של שלושה מול אחד שלא משתתף בהצבעה, כי הוא אומר שזה לא
רציני, אנחנו מאשרים את ההתייעצות, כי גם אני חושב שזה לא רציני. תכנית לא
רצינית, שמשחיתה פה זמן, ולצערי, והלוואי שאתבדה, גם לא תביא אנשים למעגל
העבודה.

תודה רבה, הישיבה נעולה.

<< סיום >> הישיבה ננעלה בשעה 12:28. << סיום >>
